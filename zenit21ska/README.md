## Zadanie - Apatické chrobáky [> url <](https://zenit.ksp.sk/task/zenit21ska)

_Počet bodov: 10_

Zahradník záhradnikoval v záhrade. Ako v každej správnej záhrade býva, aj on si označuje zasadené riadky ceduľkami s obrázkami kvetov alebo zeleniny. Dnes si však všimol že na niektorých pribudli k obrázkom aj nejaké vetičky (to určite spravili nejakí chrobáci, tí sa mu radi vŕtajú do vecí).

Na jednej sa písalo: “Je to oranžové a je to zajac. Čo to je?” “Hmm, to bude mrkva!” pomyslel si Zahradník a čítal ďalej. “Je to modré a je to na strome. Čo je to?” “Veď to je úplne jednoznačné, to je veverička v monterkách!” opäť sa zamyslel Zahradník.

Takto si čítal ďalšie ceduľky, až sa dostal k ceduľke, na ktorej stálo: “Povedz siedme najdlhšie slovo v tejto vete!”. Tak to ho dostalo! A ešte k tomu mu začali chrobáky okusovať listy na šalátoch. On sa teda vzdáva a ide brániť svoju záhradu. A čo vy? Viete vyriešiť túto hádanku?

### Vstup a výstup

Váš program nenačíta nič zo vstupu.

Vypíšte siedme najdlhšie slovo v tejto vete. Nezabudnite na koniec riadku a nevypisujte nič iné okrem toho slova!

### Príklad

Túto úlohu zvládnete aj bez príkladu :) .

### Riešenie

Podľa zadania vidieť, že máme hľadať siedme najdlhšie slovo vo vete “Povedz siedme najdlhšie slovo v tejto vete!”

Keďže celý text má 7 slov, vypíšeme najkratšie slovo = "v" a ukončíme ho znakom konca riadku podľa zadania.

[Riešenie v jazyku C++ nájdete tu](zenit21ska.cpp).